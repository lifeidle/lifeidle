<!DOCTYPE html>
<html lang="zh-CN">

<head>
  <meta charset="UTF-8" />
<title>苏洵的《六国论》是中学语文课本里一篇重要古文 - 存在意志</title>
<meta name="description" content="以闲为自在，将寿补蹉跎。">
<meta name="viewport" content="width=device-width, initial-scale=1, maximum-scale=1, user-scalable=no">

<link type='text/css' rel='stylesheet' href='https://chenhua.net/styles/main.css' media='screen' />
<link type="text/css" rel="stylesheet" href="https://cdn.bootcss.com/KaTeX/0.11.1/katex.min.css">
<link type="text/css" rel="stylesheet" href="https://cdn.bootcss.com/font-awesome/4.7.0/css/font-awesome.min.css">

<script type="text/javascript" src='https://chenhua.net/media/scripts/jquery.js'></script>
<script type="text/javascript" src="https://cdn.bootcss.com/highlight.js/9.15.10/highlight.min.js"></script>
<script src="https://cdn.bootcss.com/highlight.js/9.15.10/languages/dockerfile.min.js"></script>
<script src="https://cdn.bootcss.com/highlight.js/9.15.10/languages/dart.min.js"></script>
<script src="https://cdn.bootcss.com/highlight.js/9.15.10/languages/go.min.js"></script>
<script>
    hljs.initHighlightingOnLoad();
</script>
</head>

<body>
  <div class="layout theme-dark">
    <div class="layout-header">

	<div class="layout-header-main">
		<div class="container">
			<div class="row justify-content-lg-center">
				<div class="col-12 col-lg-9">

					<div class="navbar">

						<div class="logo">
							<a href="https://chenhua.net">
								<img class="logo"
									src="https://chenhua.net/media/images/site_avatar.png?v=1625835136956"
									alt="">
							</a>
						</div>

						<div class="menu d-md-inline-block d-none">
							<ul class="layout-navigation-list">
								
								<li class="layout-navigation-item"><a title="首页"
										href="/">首页</a>
								</li>
								
								<li class="layout-navigation-item"><a title="时间线"
										href="/archives">时间线</a>
								</li>
								
								<li class="layout-navigation-item"><a title="标签"
										href="/tags">标签</a>
								</li>
								
								<li class="layout-navigation-item"><a title="关于"
										href="/post/about">关于</a>
								</li>
								
							</ul>
						</div>

						<div class="item d-md-inline-block d-none">
							<div class="search-icon">
								<i class="fa fa-search" aria-hidden="true"></i>
							</div>
						</div>



						<div class="d-md-inline-block d-none">
							<div class="search-lightbox">
								<div class="search-body">

									<form id="gridea-search-form" data-update="1625835136956" action="/search/" class="search-form">
										<input type="text" name="q" id="s" value="" class="search-field" placeholder="请输入搜索关键词" aria-label="请输入搜索关键词" required="">
										<button type="submit" class="submit" aria-label="Submit">
											<i class="fa fa-search" aria-hidden="true"></i>
										</button>
									</form>

								</div>
							</div>
						</div>

						<div class="nav d-md-none d-inline-block">
							<div class="trigger">
								<i class="fa fa-bars layout-btn-toggle" aria-hidden="true"></i>
							</div>
						</div>

					</div>

				</div>
			</div>




		</div>
	</div>

</div>
    <div class="layout-collapse d-md-none">
	<div class="layout-collapse-main">
		<ul class="layout-collapse-list">
			
			<li class="layout-collapse-item"><a title="首页" href="/">首页</a></li>
			
			<li class="layout-collapse-item"><a title="时间线" href="/archives">时间线</a></li>
			
			<li class="layout-collapse-item"><a title="标签" href="/tags">标签</a></li>
			
			<li class="layout-collapse-item"><a title="关于" href="/post/about">关于</a></li>
			

		</ul>
	</div>
</div>

    <div class="layout-content">
      <div class="layout-content-main">
        <div class="container">
          <div class="row justify-content-lg-center">
            <div class="col-12 col-lg-9">
              <div class="layout-post">
                <div class="layout-post-body">
                  <div class="row">

                    <div class="col-12 col-lg-10">
                      <div class="layout-post-main m-right m-md-right">
                        <div class="layout-post-header">
                          <h1 class="layout-post-title">苏洵的《六国论》是中学语文课本里一篇重要古文</h1>
                          <div class="layout-post-meta">
                            <div class="item">
                              
                            </div>
                            <div class="item">
                              <span>2021-02-13</span>
                            </div>
                          </div>
                        </div>
                        <div class="layout-post-content">
                          <div class="layout-post-item">
                            
                            <p class="with-img"><img src="https://wx4.sinaimg.cn/mw690/7266092bgy1gnl36by0smj20hs0gyabt.jpg"
                                class="attachment-full size-full wp-post-image" alt="苏洵的《六国论》是中学语文课本里一篇重要古文" /></p>
                            
                            <p>六国破灭，非兵不利 ，战不善，弊在赂秦。赂秦而力亏，破灭之道也。或曰：六国互丧，率赂秦耶？曰：不赂者以赂者丧，盖失强援，不能独完。故曰：弊在赂秦也。</p>
<p>秦以攻取之外，小则获邑，大则得城。较秦之所得，与战胜而得者，其实百倍；诸侯之所亡，与战败而亡者，其实亦百倍。则秦之所大欲，诸侯之所大患，固不在战矣。思厥先祖父，暴霜露，斩荆棘，以有尺寸之地。子孙视之不甚惜，举以予人，如弃草芥。今日割五城，明日割十城，然后得一夕安寝。起视四境，而秦兵又至矣。然则诸侯之地有限，暴秦之欲无厌，奉之弥繁，侵之愈急。故不战而强弱胜负已判矣。至于颠覆，理固宜然。古人云：“以地事秦，犹抱薪救火，薪不尽，火不灭。”此言得之。</p>
<p>齐人未尝赂秦，终继五国迁灭，何哉？与嬴而不助五国也。五国既丧，齐亦不免矣。燕赵之君，始有远略，能守其土，义不赂秦。是故燕虽小国而后亡，斯用兵之效也。至丹以荆卿为计，始速祸焉。赵尝五战于秦，二败而三胜。后秦击赵者再，李牧连却之。洎牧以谗诛，邯郸为郡，惜其用武而不终也。且燕赵处秦革灭殆尽之际，可谓智力孤危，战败而亡，诚不得已。向使三国各爱其地，齐人勿附于秦，刺客不行，良将犹在，则胜负之数，存亡之理，当与秦相较，或未易量。</p>
<p>呜呼！以赂秦之地，封天下之谋臣，以事秦之心，礼天下之奇才，并力西向，则吾恐秦人食之不得下咽也。悲夫！有如此之势，而为秦人积威之所劫，日削月割，以趋于亡。为国者无使为积威之所劫哉！</p>
<p>夫六国与秦皆诸侯，其势弱于秦，而犹有可以不赂而胜之之势。苟以天下之大，下而从六国破亡之故事，是又在六国下矣。</p>
<p>苏轼《六国论》</p>
<p>春秋之末，至于战国，诸侯卿相，皆争养士自谋。其谋夫说客、谈天雕龙、坚白同异之流，下至击剑扛鼎，鸡鸣狗盗之徒，莫不宾礼。靡衣玉食，以馆于上者，不可胜数。越王勾践有君子六千人，魏无忌、齐田文、赵胜、黄歇、吕不韦皆有客三千人，而田文招致任侠奸人六万家于薛，齐稷下谈者亦千人，魏文侯、燕昭王、太子丹，皆致客无数，下至秦、汉之间，张耳、陈余号多士，宾客厮养皆天下俊杰，而田横亦有士五百人。其略见于传记者如此。度其余当倍官吏而半农夫也。此皆役人以自养者，民何以支而国何以堪乎？</p>
<p>苏子曰：此先王之所不能免也。国之有奸，犹鸟兽之有鸷猛，昆虫之有毒螫也。区处条别，使各安其处，则有之矣；锄而尽去之，则无是道也。吾考之世变，知六国之所以久存，而秦之所以速亡者，盖出于此，不可不察也。夫智、勇、辩、力，此四者皆天民之秀杰也，类不能恶衣食以养人，皆役人以自养也。故先王分天下之富贵与此四者共之。此四者不失职，则民靖矣。四者虽异，先王因俗设法，使出于一：三代以上出于学，战国至秦出于客，汉以后出于郡县，魏晋以来出于九品中正，隋、唐至今出于科举。虽不尽然，取其多者论之。六国之君虐用其民，不减始皇二世，然当是时百姓无一叛者；以凡民之秀杰者，多以客养之，不失职也。其力耕以奉上，皆椎鲁无能为者，虽欲怨叛，而莫为之先，此其所以少安而不即亡也。</p>
<p>始皇初欲逐客，用李斯之言而止；既并天下，则以客为无用。于是任法而不任人，谓民可以恃法而治，谓吏不必才，取能守吾法而已。故堕名城，杀豪杰，民之秀异者散而归田亩，向之食于四公子、吕不韦之徒者，皆安归哉？不知其槁项黄馘以老死于布褐乎？亦将辍耕太息以俟时也？秦之乱虽成于二世，然使始皇知畏此四人者，使不失职，秦之亡不至若是其速也。纵百万虎狼于山林而饥渴之，不知其将噬人。世以始皇为智，吾不信也。</p>
<p>楚汉之祸，生民尽矣，豪杰宜无几；而代相陈豨过赵从车千乘，萧、曹为政，莫之禁也。至文、景、武之世，法令至密，然吴濞、淮南、梁王、魏其、武安之流，皆争致宾客。岂惩秦之祸，以谓爵禄不能尽縻天下士，故少宽之，使得或出于此也邪？</p>
<p>若夫先王之政则不然，曰：“君子学道则爱人，小人学道则易使也。”呜呼，此其秦汉之所及也哉？</p>
<p>苏辙《六国论》</p>
<p>尝读六国《世家》，窃怪天下之诸侯，以五倍之地，十倍之众，发愤西向，以攻山西千里之秦，而不免于死亡。常为之深思远虑，以为必有可以自安之计，盖未尝不咎其当时之士虑患之疏，而见利之浅，且不知天下之势也。</p>
<p>夫秦之所以与诸侯争天下者，不在齐、楚、燕、赵也，而在韩、魏之郊；诸侯之所与秦争天下者，不在齐、楚、燕、赵也，而在韩、魏之野。秦之有韩、魏，譬如人之有腹心之疾也。韩、魏塞秦之冲，而弊山东之诸侯，故夫天下之所重者，莫如韩、魏也。昔者范睢用于秦而收韩，商鞅用于秦而收魏，昭王未得韩、魏之心，而出兵以攻齐之刚、寿，而范雎以为忧。然则秦之所忌者可以见矣。</p>
<p>秦之用兵于燕、赵，秦之危事也。越韩过魏，而攻人之国都，燕、赵拒之于前，而韩、魏乘之于后，此危道也。而秦之攻燕、赵，未尝有韩、魏之忧，则韩、魏之附秦故也。夫韩、魏诸侯之障，而使秦人得出入于其间，此岂知天下之势邪！委区区之韩、魏，以当强虎狼之秦，彼安得不折而入于秦哉？韩、魏折而入于秦，然后秦人得通其兵于东诸侯，而使天下偏受其祸。</p>
<p>夫韩、魏不能独当秦，而天下之诸侯，藉之以蔽其西，故莫如厚韩亲魏以摈秦。秦人不敢逾韩、魏以窥齐、楚、燕、赵之国，而齐、楚、燕、赵之国，因得以自完于其间矣。以四无事之国，佐当寇之韩、魏，使韩、魏无东顾之忧，而为天下出身以当秦兵；以二国委秦，而四国休息于内，以阴助其急，若此，可以应夫无穷，彼秦者将何为哉！不知出此，而乃贪疆埸尺寸之利，背盟败约，以自相屠灭，秦兵未出，而天下诸侯已自困矣。至于秦人得伺其隙以取其国，可不悲哉！</p>

                          </div>
                        </div>
                        <div class="layout-post-social">
                          <div class="item reader">
                            <div id="/post/su-xun-de-lesslessliu-guo-lun-greatergreater-shi-zhong-xue-yu-wen-ke-ben-li-yi-pian-chong-yao-gu-wen/" class="leancloud-visitors view"
                              data-flag-title="苏洵的《六国论》是中学语文课本里一篇重要古文">
                              <span class="post-meta-item-text">阅读 </span>
                              <span class="leancloud-visitors-count"></span>
                            </div>
                          </div>
                        </div>

                        <div class="layout-post-navigation">
                          <div class="navigation-list">
                            
                            <div class="post-card row">
                              
                              <div class="card-content col-8 col-md-9">
                                <div class="card-body">
                                  <div class="header">
                                    <a href="https://chenhua.net/fa-xian-di-er-ke-te-luo-yi-xiao-xing-xing-di-qiu-de-yin-li-chang-nei-ke-neng-yin-cang-zhao-qi-ta-geng-duo-de-xiao-xing-xing/" class="title">
                                      <h4>发现第二颗特洛伊小行星，地球的引力场内可能隐藏着其他更多的小行星</h4>
                                    </a>
                                  </div>
                                  <div class="inner d-none d-sm-block">
                                    <div class="abstract">
                                      
                                    </div>
                                  </div>
                                </div>
                                <div class="card-footer">
                                  <div class="item"><span>上一篇</span></div>
                                  <div class="item">2021-02-13</div>
                                </div>
                              </div>
                              <div class="card-thumb col-4 col-md-3">
                                <div class="thumb">
                                  <a href="https://chenhua.net/fa-xian-di-er-ke-te-luo-yi-xiao-xing-xing-di-qiu-de-yin-li-chang-nei-ke-neng-yin-cang-zhao-qi-ta-geng-duo-de-xiao-xing-xing/"
                                    style="background-image: url('https://wx1.sinaimg.cn/mw690/006vBnXnly1gnl395jkujg30jg0j1u10.gif');"></a>
                                </div>
                              </div>
                              
                            </div>

                            <div class="post-card row">
                              
                              <div class="card-content col-8 col-md-9">
                                <div class="card-body">
                                  <div class="header">
                                    <a href="https://chenhua.net/niu-nian-xin-qi-dian-yi-quan-xin-de-shi-jiao/" class="title">
                                      <h4>牛年新起点，以全新的视角</h4>
                                    </a>
                                  </div>
                                  <div class="inner d-none d-sm-block">
                                    <div class="abstract">
                                      
                                    </div>
                                  </div>
                                </div>
                                <div class="card-footer">
                                  <div class="item"><span>下一篇</span></div>
                                  <div class="item">2021-02-13</div>
                                </div>
                              </div>
                              <div class="card-thumb col-4 col-md-3">
                                <div class="thumb">
                                  <a href="https://chenhua.net/niu-nian-xin-qi-dian-yi-quan-xin-de-shi-jiao/"
                                    style="background-image: url('https://wx4.sinaimg.cn/orj360/7f15affdly1gnf1bg3s51j20ku0rsjxe.jpg');"></a>
                                </div>
                              </div>
                              
                            </div>

                            
                          </div>
                        </div>

                        <div class="layout-comments"></div>
                        
                      </div>
                    </div>

                    <div class="col-12 col-lg-2 d-none d-lg-block">
                      <div class="layout-post-sidebar">
                        <div class="layout-sidebar-item">
                          
                        </div>
                      </div>
                    </div>
                  </div>
                </div>
              </div>
            </div>
          </div>
        </div>
      </div>
    </div>

    <div class="layout-totop d-none"><i class="fa fa-angle-up" aria-hidden="true"></i></div>

    	<div class="layout-footer">

		<div class="container">
			<div class="row justify-content-lg-center">
				<div class="col-12 col-lg-9">
					<div class="footer">
						<div class="row">
							<div class="col-12 col-md-9">
								<div class="footer-copy">
									
									
									<div class="footer-icp d-none d-sm-inline-block">
										<span class="px-2">⋅</span>
										
									</div>
								</div>
							</div>
							<div class="col-sm-3 d-none d-md-block">
								<div class="footer-links">
									
									
									
									
									
									
									
									
									
									
									
									
									
									
									
									
									
								</div>
							</div>
						</div>
					</div>
				</div>
			</div>
		</div>

	</div>

	<script type="text/javascript" src='https://chenhua.net/media/scripts/main.js'></script>
	

  </div>
</body>
<!-- 更进一步的拿来主义，这段代码及一定的 CSS 样式拷贝自 Gridea 的 Next 主题：https://github.com/hsxyhao/gridea-theme-next，😺 -->
<script>
  // 拿来主义(真香)^_^，Clipboard 实现摘自掘金 https://juejin.im/post/5aefeb6e6fb9a07aa43c20af
  window.Clipboard = (function (window, document, navigator) {
    var textArea,
      copy;

    // 判断是不是ios端
    function isOS() {
      return navigator.userAgent.match(/ipad|iphone/i);
    }
    // 创建文本元素
    function createTextArea(text) {
      textArea = document.createElement('textArea');
      textArea.value = text;
      textArea.style.width = 0;
      textArea.style.height = 0;
      textArea.clientHeight = 0;
      textArea.clientWidth = 0;
      document.body.appendChild(textArea);
    }
    // 选择内容
    function selectText() {
      var range,
        selection;

      if (isOS()) {
        range = document.createRange();
        range.selectNodeContents(textArea);
        selection = window.getSelection();
        selection.removeAllRanges();
        selection.addRange(range);
        textArea.setSelectionRange(0, 999999);
      } else {
        textArea.select();
      }
    }

    // 复制到剪贴板
    function copyToClipboard() {
      try {
        document.execCommand("Copy")
      } catch (err) {
        alert("复制错误！请手动复制！")
      }
      document.body.removeChild(textArea);
    }

    copy = function (text) {
      createTextArea(text);
      selectText();
      copyToClipboard();
    };

    return {
      copy: copy
    };
  })(window, document, navigator);

  function copyCode(e) {
    if (e.srcElement.tagName === 'SPAN' && e.srcElement.classList.contains('copy-code')) {
      let code = e.currentTarget.querySelector('code');
      var text = code.innerText;
      if (e.srcElement.textContent === '复制成功') {
        console.log('复制操作频率过高');
        return;
      }
      e.srcElement.textContent = '复制成功';
      (function (elem) {
        setTimeout(() => {
          if (elem.textContent === '复制成功') {
            elem.textContent = '复制代码'
          }
        }, 1000);
      })(e.srcElement)
      Clipboard.copy(text);
    }
  }

  let pres = document.querySelectorAll('pre');
  pres.forEach(pre => {
    let code = pre.querySelector('code');
    let copyElem = document.createElement('span');
    copyElem.classList.add('copy-code');
    copyElem.textContent = '复制代码';
    pre.appendChild(copyElem);
    pre.onclick = copyCode
  })
</script>

</html>